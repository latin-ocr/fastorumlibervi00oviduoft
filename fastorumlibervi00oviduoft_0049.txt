LIBER VJ. 4 5

Pectora ter tetigit, ter verba salubria dixit:
Depositum terra sustulit ille caput.

Lucus eum nemorisque tui, Dictynna, recessus
Celat: Aricino Virbius ille lacu.

At Clymenus Clothoque dolent: haec, fila reneri,
Hic, fieri regni iura minora sui.

Iuppiter, exemplum veritus, direxit in ipsum
Fulmina, qui nimiae moverat artis opem. 760

Phoebe, querebaris. deus est, placare parenti:
Propter te, fieri quod vetat, ipse facit.

755

23 June. A nniversary (ff tlte defeat of T hrasymene.

Non ego te, quamvis properabis vincere, Caesar,
Si vetet auspicium, signa movere velim.

Sint tibi Flaminius Trasimenaque litora testes, 765
Per volucres aequos multa monere deos.

Tempora si veteris quaeris temeraria damni,
Quartus ab extremo mense bis ille dies.

24 June. A nniversary of dcjfcâ€™at of S yplzax, and of victmy
qf tlte Alelaurus. Feast (gf Fors Fortuna.
Postera lux melior. superat Masinissa Syphacem,
Et cecidit telis Hasdrubal ipse suis. 770
Tempora labuntur, tacitisque senescimus annis,
Et fugiunt freno non remorante dies.
Quam cito venerunt Fortunae Fortis honores!
Post septem luces Iunius actus erit.
Ite, deam laeti Fortem celebrate, Quirites! 775
In Tiberis ripa munera regis habet.
Pars pede, pars etiam celeri decurrite cumba.
Nec pudeat potos inde redire domum.
Ferte coronatae iuvenum convivia lintres,
Multaque per medias vina bibantur aquas. 780

