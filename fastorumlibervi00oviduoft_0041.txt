LIBER VJ. “ 37

‘Quid petis hinc‚’—cognorat enim—‘ matertera Bacchi?
‘An numen quod me, te quoque vexat?' ait.
Illa docet partim, partim praesentia nati 525
Continet, et furiis in scelus isse pudet.
Rumor, ut est velox, agitatis pervolat alis,
Estque frequens, Ino, nomen in ore tuum.
Hospita Carmentis fidos intrasse penates
Diceris, et longam deposuisse famem. 5 30
Liba sua properata manu Tegeaea sacerdos
Traditur in subito cocta dedisse foco.
Nunc quoque liba iuvant festis Matralibus illam:
Rustica sedulitas gratior arte fuit.
‘Nunc‚' ait ‘o vates, venientia fata resigna, 535
‘Qua licet. hospitiis hoc, precor, adde meis.’
Parva mora est; caelum vates ac numina sumit,
Fitque sui toto pectore plena dei.
Vix illam subito posses cognoscere, tanto
Sanctior et tanto, quam modo, maior erat. 540
‘Laeta canam. gaude, defuncta laboribus Ino 1’
Dixit ‘et huic populo prospera semper ades!
‘Numen habes pelagi. natum quoque pontus habebit.
‘In vestris aliud sumite nomen aquis.
‘ Leucothea Grais, Matuta vocabere nostris: 545
‘In portus nato ius erit omne tuo.
‘Quem nos Portunum, sua lingua Palaemona dicet.
‘Ite‚ precor, nostris aequus uterque locis!'
Annuerat. promissa fides. posuere labores:
Nomina mutarunt. hic deus, illa dea est. 550

Why no slaves admitte& and wll y tlte matr-ons bring not their
own children.

Cur vetet ancillas accedere, quaeritis? Odit:
Principiumque odii, si sinat illa, canam.

