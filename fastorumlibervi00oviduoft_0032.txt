28 O VIDII [ΓΑ S T OR UM

9 June. Vesta’s day. A ccomzt os laer Temple, and its cere-
monial.

Vesta, fave! Tibi nunc operata resolvimus ora,
Ad tua si nobis sacra venire licet. 250
In prece totus eram. caelestia numina sensi,
Laetaque purpurea luce refulsit humus.
Non equidem vidi—valeant mendacia vatum—
Te, dea: nec fueras aspicienda viro.
Sed quae nescieram, quorumque errore tenebar, 25 5
Cognita sunt nullo praecipiente mihi.
Dena quater memorant habuisse Parilia Romam,
Cum fiammae custos aede recepta sua est:
Regis opus placidi, quo non metuentius ullum
Numinis ingenium terra Sabina tulit. 260
Quae nunc aere vides, stipula tum tecta videres,
Et paries lento vimine textus erat.
Hic locus exiguus, qui sustinet atria Vestae,
Tunc erat intonsi regia magna Numae.
Forma tamen templi, quae nunc manet, ante fuisse 265
Dicitur. et formae causa probanda subest.
Vesta eadem, quae Terra. subest vigil ignis utrique.
Significantque deam tecta focusque suam.
Terra pilae similis, nullo fulcimine nixa,
Ae're subiecto tam grave pendet onus. 270
Ipsa volubilitas libratum sustinet orbem,
Quique premat partes, angulus omnis abest.
Cumque sit in media rerum regione locata,
Et tangat nullum plusve minusve latus,
Ni convexa foret, parti vicinior esset, 275
Nec medium terram mundus haberet onus.
Arte Syracosia suspensus in aere clauso
Stat globus, immensi parva figura poli:

