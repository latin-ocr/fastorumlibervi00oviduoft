40 Ο VIDI] FASTOR UM

Signum erat in solio residens sub imagine Tulli:
Dicitur hoc oculis opposuisse manum.
Et vox audita est ‘Voltus abscondite nostros, 615
‘Ne natae videant ora nefanda meae 1’
Veste data tegitur. vetat hanc Fortuna moveri,
Et sic e templo est ipsa locuta suo:
‘Ore revelato qua primurn luce patebit
‘Servius, haec positi prima pudoris erit.' 620
Parcite, matronae, vetitas attingere vestes :—
Sollemni satis est voce movere preces :—
Sitque caput semper Romano tectus amictu,
Qui rex in nostra septimus Urbe fuit.
Arserat hoc templum. signo tamen ille pepercit 625
Ignis. opem nato Mulciber ipse tulit.
Namque pater Tulli Volcanus, Ocresia mater
Praesignis facie Corniculana fuit.
Signa dedit genitor, tunc curn caput igne corusco 635
Contigit, ⁴inque cornis flammeus arsit apex.

festival of Temple of Concord, also on 1 1 June. Praise (ff
Caesar. .

Te quoque magnifica, Concordia, dedicat aede
Livia, quam caro praestitit ipsa viro.
Disce tamen, veniens aetas, ubi Livia nunc est
Porticus, immensae tecta fuisse domus. 640
Urbis opus domus una fuit, spatiumque tenebat,
Quo brevius muris oppida multa tenent.
Haec aequata solo est, nullo sub crimine regni,
Sed quia luxuria visa nocere sua.
Sustinuit tantas operum subvertere moles, 64:
Totque suas heres perdere Caesar opes.
Sic agitur censura et sic exempla parantur,
Cum vindex, alios quod monet, ipse facit.

