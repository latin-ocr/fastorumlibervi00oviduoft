LIBER VJ. “ 35

Scilicet interdum miscentur tristia laetis,
Nec populum toto pectore festa iuvant.

Crassus ad Euphraten aquilas natumque suosque 465
Perdidit, et leto est ultimus ipse datus.

‘Parthe, quid exultas?’ dixit dea ‘signa remittes:
‘Quique necem Crassi vindicet, ultor erit!

10 June. Rising of the Delphin.

At simul auritis violae demuntur asellis,
Et Cereris fruges aspera saxa terunt, 470
Navita puppe sedens ‘Delphina videbimus,' inquit
‘Umida cum pulso nox erit orta die!

1 1 June. Matralia, and Festz'val ofMaluta. Story of lm.

Iam, Phryx, a nupta quereris, Tsthone, relinqui,
Et vigil eois Lucifer exit aquis.
Ite, bonae matres,—vestrum Matralia festum— 47 5
Flavaque Thebanae reddite liba deae.
Pontibus et magno iuncta est celeberrima Circo
Area, quae posito de bove nomen habet.
Hac ibi luce ferunt Matutae sacra parenti
Sceptriferas Servi templa dedisse manus. 480
Quae dea sit, quare famulas a limine templi
Arceat—arcet enim—libaque tosta petat?
Bacche, racemiferos hedera redimite capillos,
Si domus illa tua est, dirige vatis opus.
Arserat obsequio Semele Iovis. accipit Ino 485
Te puer, et summa sedula nutrit ope.
Intumuit Iuno, raptum quod pelice natum
Educet. at sanguis ille sororis erat.
Hinc agitur furiis Athamas et imagine falsa,
Tuque cadis patria, parve Learche, manu. 490

