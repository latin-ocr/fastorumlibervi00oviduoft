LIBER VJ.

‘Curtius ille lacus, siccas qui sustinet aras,
‘Nunc solida est tellus, sed lacus ante fuit.
‘Qua Velabra solent in Circum ducere pompaS, 405
‘Nil praeter salices cassaque canna fuit.
‘Saepe suburbanas rediens conviva per undas
‘Cantat‚ et ad nautas ebria verba iacit.
‘Nondum conveniens diversis iste figuris
‘Nomen ab averso ceperat amne deus. 410
‘Hic quoque lucus erat, iuncis et arundine densus
‘Et pede velato non adeunda palus.
‘Stagna recesserunt et aquas sua ripa coercet,
‘Siccaque nunc tellus. mos tamen inde manet.'
Reddiderat causam. ‘Valeas, anus optima!' dixi: 415
‘Quod superest aevi molle sit omne tui.'

33

Story qs tlte Palladium, and lzow Metellus saved it from (lte
stre of Vesta's Temple.

Cetera iam pridem didici puerilibus annis,
Non tamen idcirco praetereunda mihi.
Moenia Dardanides nuper nova fecerat Ilus:
Ilus adhue Asiae dives habebat opes: 420
Creditur armiferae signum caeleste Minervae
Urbis in Iliacae desiluisse iuga.
Cura videre fuit. vidi templumque locumque.
Hoc superest illic: Pallada Roma tenet.
Consulitur Smintheus, lucoque obscurus opaco 425
Hos non mentito reddidit ore sonos:
‘Aetheream servate deam, servabitis Urbem:
‘Imperium secum transferet illa loci.‘
Servat, et inclusam summa tenet Ilus in arce,
Curaque ad heredem Laomedonta redit. 430
Sub Priamo servata parum. sic ipsa volebat,
Ex quo iudicio forma revicta sua est.
o. r. 3

