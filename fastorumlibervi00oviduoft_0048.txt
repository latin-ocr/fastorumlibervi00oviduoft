44 O VJDJJ FASTOR UM

19 June. Suu pass-es to llze C rab. Festz'val os Minerva 022 llze
A veutl'ue.

Iam sex et totidem luces de mense supersunt, 725
Huic unum numero tu tamen adde diem.

Sol abit a Geminis, et Cancri signa rubescunt:
Coepit Aventina Pallas in arce coli.

20 June. Festival os Summanus. Story of Aesculapius.

Iam tua, Laomedon, oritur nurus, ortaque noctem
Pellit‚ et e pratis uda pruina sugit: 730
Reddita, quisquis is est, Summano templa feruntur,
Turn, cum Romanis, Pyrrhe, timendus eras.
Hanc quoque curn patriis Galatea receperit undis,
Plenaque securae terra quietis erit,
Surgit humo iuvenis telis afflatus avitis, 735
Et geminas nexo porrigit angue manus.
Notus amor Phaedrae, nota est iniuria Thesei:
Devovit natum credulus ille suum.
Non impune pius iuvenis Troezena petebat:
Dividit obstantes pectore taurus aquas. 740
Solliciti terrentur equi, frustraque retenti
Per scopulos dominum duraque saxa trahunt.
Exciderat curru, lorisque morantibus artus
Hippolytus lacero corpore raptus erat,
Reddideratque animam, multum indignante Diana. 745
‘Nulla' Coronides ‘causa doloris’ ait:
‘Namque pio iuveni vitam sine volnere reddam,
‘Et cedent arti tristia sata meae.'
Gramina continuo loculis depromit eburnis :——-
Profuerant Glauci manibus illa prius, 750
Tunc, cum observatas anguis descendit in umbras,
Usus et auxilio est augur ab angue dato :—

